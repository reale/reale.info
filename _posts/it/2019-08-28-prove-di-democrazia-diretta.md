---
title: "Prove di democrazia diretta"
lang: it
ref: prove-di-democrazia-diretta
categories: [publications, articles]
tags: [italy, politics]
featured_image: /assets/images/2019-08-28-prove-di-democrazia-diretta.jpg
image_alt: Tommaso Campanella
publication: "Eventual Consistency"
canonical: https://medium.com/reale/abbozzi-di-democrazia-diretta-54a9d3bf30fc
archive:
---

Non capisco perché la proposta di chiamare gli iscritti ad esprimersi sulla candidatura di Conte susciti cotanto sdegno. Ogni partito disegna e implementa i propri processi decisionali nella maniera che ritiene più opportuna, e nessuna prerogativa del Capo dello Stato è lesa dal momento che i militanti non deciderebbero certo sulla nomina ma soltanto su una proposta.

La vera questione è che tanto gli abbozzi di democrazia diretta da un lato quanto le direzioni convocate a tambur battente dall’altro (entrambi inscritti nel DNA del rispettivo partito) hanno il medesimo peso: zero.

I giochi si consumano al vertice e il “popolo”, da tutte le forze politiche in gioco, è coinvolto, anzi incoraggiato, soltanto a cose fatte. O magari quando c’è da fare ciò in cui esso eccelle: la pars destruens, la demolizione, la rancura.

«Tutto è suo quanto sta fra cielo e terra, ma nol conosce»: assoluta attualità di Campanella.
