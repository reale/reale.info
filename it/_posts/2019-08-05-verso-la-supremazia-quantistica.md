---
title: "Verso la supremazia quantistica"
lang: it
ref: verso-la-supremazia-quantistica
categories: [publications, articles]
tags: [quantum computing]
featured_image: /assets/images/2019-08-05-verso-la-supremazia-quantistica.jpg
publication: "Eventual Consistency"
canonical: https://medium.com/reale/verso-la-supremazia-quantistica-c4f4d703904c
archive:
---

Un recentissimo pezzo su [*The Guardian*](https://www.theguardian.com/technology/2019/aug/02/quantum-supremacy-computers) prova a dar conto con taglio non specialistico ma comunque con rigore di fondo delle incredibili difficoltà di cui è disseminata la strada verso l'adozione di dispositivi per la computazione quantistica (quantum computer, in breve).

Quali sono queste difficoltà? L'articolista ne elenca quattro:

1.  L'enorme instabilità dei dispositivi stessi, soggetti a fenomeni di rumore e di decoerenza, che richiedono oggi temperature prossime allo zero assoluto, complesse apparecchiature di contenimento e codici a correzione di errore avanzati.
2.  La difficoltà di scalare dalla manciata di qubit attuali ai milioni di qubit necessari per un utilizzo nella pratica.
3.  Risorse di storage e di network che dovrebbero crescere tantissimo per portarsi al passo di un'eventuale supremazia quantistica.
4.  Il costo, ad oggi è immenso.

A tutto questo si aggiungono, anche se l'articolista non lo dice, i problemi teorici (matematici e di computer science) sottesi allo sviluppo tecnologico e alla costruzione di una digitalizzazione quantistica.

